# Indsend dine forbedringsforslag til QGIS

Dette GitHub-repository er oprettet for at indsamle forbedringsforslag fra danske QGIS-brugere. Vi ønsker at skabe en transparent proces for brugergruppens støtte til QGIS-udvikling, hvor alle kan bidrage og følge med.

## Hvad kan du indsende?

Vi opfordrer dig til at indsende følgende typer af "issues" til bestyrelsens gennemgang:

- **Fejlrettelser:** Oplever du fejl i QGIS, det påvirker din arbejdsdag og har relevans for andre QGIS brugere.

- **Forslag til nye funktioner:** Idéer til nye funktioner, der kan gøre gavn for dig selv og andre QGIS brugere.

- **Generel udvikling:** Hvis du har forslag til udvikling/forbedring af nuværende funktioner i QGIS.

- **Plugins:** Forslag til Plugins der vil støtte arbejdet i QGIS.
  
## Hvordan vurderer bestyrelsen forslagene?

Når vi gennemgår indsendte forslag, lægger vi vægt på:

- **Nytteværdi for danske QGIS-brugere:** Forslag, der specifikt gavner danske brugere, prioriteres højere.

- **Ressourceforbrug:** Vi vurderer, om forslaget kan gennemføres inden for realistiske tids- og ressourcemæssige rammer.

- **Teknisk gennemførlighed:** Forslagets kompleksitet og muligheden for implementering i QGIS.

## Sådan indsender du et issue
For at indsende et issue skal du have en GitHub-brugerkonto. Hvis du ikke har en, kan du oprette en [her](https://github.com/signup).

1. **Opret eller undersøg om problemet allerede er oprettet på den officielle QGIS [issue side](https://github.com/qgis/QGIS/issues):** Når du beskriver forbedringsforslaget så henvis til det officielle QGIS issue.

2. **Opret et nyt issue:** Klik på "Issues" fanen og vælg "New Issue".

3. **Beskriv dit forslag detaljeret:** Inkluder så mange oplysninger som muligt, gerne med eksempler eller illustrationer.

4. **Kategori:** Angiv, om dit issue er en fejlrettelse, et forslag til en ny funktion eller generel udvikling.

## Status på forbedringsforslag
Under fanen "Projects" er det muligt at følge status'en for nuværende forbedringsforslag

## Retningslinjer for bidrag

- Vær respektfuld og konstruktiv i din kommunikation.
- Sørg for, at dit forslag er klart og præcist.
- Undgå duplikering ved at tjekke eksisterende issues først.
- Følg GitHubs standarder for rapportering af issues.

## Kontakt

Har du spørgsmål eller brug for hjælp? Kontakt os gerne via [e-mail](mailto:info@qgis.dk) eller besøg vores [hjemmeside](https://www.qgis.dk).
